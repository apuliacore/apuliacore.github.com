<header>
	<title>Apuliacore</title>
</header>

<body style="width: 35%; margin: auto;">
	<h1>Apuliacore Manifesto</h1>
	<p>
		Siamo studentə e giovani lavoratorə pugliesi, promuoviamo eventi sociali e culturali nel nostro territorio. Rivolgiamo la nostra attenzione in particolare ad eventi organizzati da realtà locali, no-profit, pubblici, underground che non diffondano ideali fascisti, razzisti, sessisti e omotransfobici.
	</p>
	<p>
		Crediamo che gli eventi sociali e culturali, in particolare organizzati dalle realtà locali per le comunità, rendano un territorio più vivo e ricco in cui fare sempre esperienze nuove e stimolanti: in definitiva, un posto migliore in cui vivere. Non vogliamo rinnegare o distorcere le radici della nostra cultura, ma vogliamo essere anche parte attiva di processi che avvengono nel resto d'Italia e del mondo. Crediamo che andare in questa direzione possa rendere il territorio pugliese attrattivo anche per altrə giovani studentə e lavoratorə da tutto il mondo.
	</p>
	<p>
		Anche se molto si può ancora fare per rendere il nostro territorio più ricco da un punto di vista socio-culturale, crediamo che già esistano tante iniziative valide ma poco conosciute e valorizzate. Ad oggi, gli eventi culturali e sociali sono pubblicati principalmente su Facebook, dove sono spesso difficili da trovare e non accessibili in modo sistematico, oppure in altre piattaforme chiuse in cui la catalogazione è parziale.
		Il nostro obiettivo è rendere semplice per il pubblico trovare eventi sociali e culturali di proprio interesse e, d'altro canto, permettere a chi organizza eventi di farli arrivare al giusto pubblico. Per farlo, creiamo strumenti digitali e processi alternativi e aperti che possano potenziare le nostre comunità nell’arricchire il proprio tessuto culturale e sociale.
	</p>

	<hr>

	<ul>
		<li><a href="https://t.me/apuliacore">Canale Telegram</a></li>
		<li><a href="https://calendar.google.com/calendar/u/0/embed?src=dp2igoio44dihlpcrmi81jatho@group.calendar.google.com&ctz=Europe/Rome">Calendario degli eventi</a></li>
		<li><a href="https://www.washington.edu/classroom/gcm/?gc=dp2igoio44dihlpcrmi81jatho@group.calendar.google.com">Mappa degli eventi</a></li>
	</ul>
</body>

<footer>
</footer>
